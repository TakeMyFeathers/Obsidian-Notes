Słowniczek:
- Eschatologia -  Jest to ogół poglądów dotyczących rzeczy ostatecznych; śmierci i losów pośmiertnych człowieka oraz celu i przeznaczenia ludzkości. Obejmuje koncepcję końca świata, Sądu Ostatecznego, a także reinkarnacji (np. w hinduizmie).
- ekscerpt - fragment dokumentu lub książki cytowany w dziele naukowym
- anamneza - wywodząca się od Platona koncepcja poznania, zgodnie z którą jest ono przypominaniem sobie wcześniej znanej rzeczywistości metafizycznej.
- suum cuique - każdemu co mu się należy; potomność odda każdemu to, czego jest godzien
- dychotomia – dwudzielność; podział na dwie części, wzajemnie się wykluczające i uzupełniające do całości.
- przypadłość, akcydens - to taka cecha danej substancji, bez której pozostaje ona nadal tą samą substancją.
- kauzalizm - pogląd, zgodnie z którym wszelkie zjawiska i zdarzenia można wyjaśnić przez podanie ich przyczynowych związków i współzależności, a nie tylko współwystępowanie lub następstwo zjawisk 
- finalizm - ogół koncepcji uznających, że obiekty i zjawiska przyrody są celowe i należy wyjaśniać je przez zasadę celowości (tzn. przyjmując, że rozwój ten zmierza do realizacji jakiegoś ostatecznego celu);
- eudajmonia - doskonałość jednostki, czyli osiągnięcie optimum, jakie człowiek przy swej naturze osiągnąć może; mocno upraszczając — "szczęście"
- pietyzm - wielka dbałość o coś, rzadziej o kogoś, wynikająca z głębokiego szacunku dla tej rzeczy lub osoby
- egzegeza – badanie i krytyczna interpretacja tekstów
- eklektyzm - łączenie w całość zróżnicowanych elementów, teorii, pojęć, które zostały zapożyczone z różnych stylów, doktryn, epok.
- utylitarny - mający na celu praktyczną, materialną korzyść
- dyletant - człowiek zajmujący się jakąś dziedziną albo wypowiadajacy się o niej bez fachowej wiedzy lub odpowiedniego przygotowania
- erudycja - wszechstronna wiedza książkowa