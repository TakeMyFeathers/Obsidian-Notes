_Lata życia._ ok. 490-420 p.n.e.
_Zarys._ Pierwszym bodaj filozof wśród sofistów. W Atenach związał się z [[Perykles|Perykles]]. Według jednej z zachowanych relacji wygnano go z miasta za bezbożność, a on sam utonął podczas podróży morskiej; według innej dożył starości otoczony szacunkiem. Z dzieł Protagorasa przetrwało dwanaście zdań, z których dwa są filozoficznie doniosłe.
```
1) Człowiek jest miarą wszystkich rzeczy, istniejących, że istnieją, a nieistniejących, że nie istnieją.
```
_Wyjaśnienie._ Każdy ma własną prawdę, której nie da się „obiektywnie” uzasadnić. Nie da się nawet zanegować czyichkolwiek poglądów: jeśli dwaj ludzie wydają się przeczyć jeden drugiemu, to faktycznie nie wypowiadają sprzecznych tez, ale mówią o czymś innym. A ponieważ każdy z nas co pewien czas poglądy zmienia, to prawda ma charakter nie tylko indywidualny, ale i chwilowy: to, co było dla mnie prawdą wczoraj, może nie być nią dzisiaj.

```
2) O bogach nie mogę wiedzieć ani że istnieją, ani że nie istnieją; wiele jest bowiem przeszkód na drodze do zdobycia takiej wiedzy, że wymienię niemożliwość doświadczenia zmysłowego w tej dziedzinie i krótkość ludzkiego żywota.
```
_Wyjaśnienie._ Przypadek szczególny poprzedniego twierdzenie 

_Źródła:_
- https://sady.up.krakow.pl/sady.dzieje.02.htm

_Tagi:_ #filozofia #filozof #sofista