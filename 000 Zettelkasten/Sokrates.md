_Lata życia._ 469 - 399 r. p.n.e
_Zarys._ Urodził się w Atenach i w Atenach spędził całe swoje życie^[[#^3a2b37|1]]. Był myślicielem a także działaczem, gdy tego wymagały potrzeby kraju, służył jako żołnierz i jako urzędnik. Na ogół jednak nie brał udziału w sprawach państwowych. Przypominał w swej działalności (i takim był postrzegany przez społeczeństwo Aten) [[Sofizm|sofistów]], lecz różniło go nie tylko, iż uczył bezinteresownie, ale też innych rzeczy nauczał. Żył z rodziną w niedostatku, lecz zupełnie na to nie zważał, interesowała go jedynie cnota. Mądrość Sokratesa polegała zatem na tym, że – w odróżnieniu od innych ludzi – wiedział, że nic nie wie o tym, co dobre i piękne.

_Pisma._ Podobnie jak Budda czy Jezus, Sokrates niczego nie pisał. To, czego nauczał w trakcie niezliczonych rozmów, znamy z relacji spisanych przez innych, w większości po jego śmierci. W przypadku tego rodzaju tekstów nigdy nie wiadomo, na ile autorzy zrozumieli treść nauczania, jak wierne były ich wspomnienia, na ile zakłócały je własne poglądy lub emocje.

_Arystofanes o Sokratesie._ Podważając wiarę w bogów, ostrzegał wielki komediopisarz, Sokrates psuje ateńską młodzież, głosi w komedii „[[Chmury - Arystofanes|Chmury]]” [[Arystofanes]]. Później oskarżenia te zostały wniesione przeciwko Sokratesowi i został skazany na śmierć.

_Poglądy etyczne:_ 
-  **Cnota jest dobrem bezwzględnym** - cnota dawniej rozumiana ogólnikowo, jako tężyzna życiowa, dzielność, sprawność zawodowa, została przez  Sokratesa przedefiniowana. Zaoponował przeciwko relatywizmowi cnoty, wskazując zalety, które są jedne dla całej ludzkości: sprawiedliwość, odwaga czy panowanie na sobą. Mówił, że wywodzą się z natury rzeczy, bowiem ludzie nie mogły zostać ustanowione przez zebranie się wszystkich ludzi i ustanowienie ich prawami. Toteż cnota z relatywistycznej stała się powszechną. Dla dóbr moralnych winno się poświęcić dobra niższe  i pozorne (pieniądze, sława, zaszczyty). 
- **Cnota wiąże się z pożytkiem i szczęściem** - tylko to, co dobre, jest naprawdę pożyteczne. Ludzie dlatego często błądzą i działają wbrew własnemu pożytkowi, że nie wiedzą, co jest dobre. Twierdził, że czyn jest niezawodnie dobry, gdy wypływa zeń pożytek. Szczęśliwy jest ten który posiada największe dobra, a największym dobrem jest cnota.
- **Cnota jest wiedzą** - wszelkie zło pochodzi z nieświadomości: nikt umyślnie i z świadomością zła nie czyni. Wiedza jest warunkiem dostatecznym cnoty, a mówiąc językiem, którego używał Sokrates „jest tym samym co cnota“. „Jest to jednym i tym samym wiedzieć czym jest sprawiedliwość i być sprawiedliwym.“. Na zarzut, że w życiu nie zawsze kierujemy się rozumem (wiemy co jest dobre, lecz czynimy inaczej), odpowiedział by Sokrates, że jeśli wiedza nie wystarcza do cnoty, to musi być powierzchowna i niezupełna. Pogląd ten zainicjowany przez Sokratesa teraz określamy mianem [[Intelektualizm etyczny|intelektualizmu etycznego]].
- **Dalsze tezy** - cnoty możemy się uczyć; cnota jest jedna tak jak wiedza stanowi jedność

_Słowo wstępu._ Sokrates nie wzywał wprost do cnoty, lecz do zastanawiania nad cnotą. Nie obiecywał (jak sofiści), że prawdy nauczy, lecz że będzie z uczniami prawdy szukał. Jego teoria wiedzy była teorią poszukiwania wiedzy, czyli metodologią, przez co była szczególnej wagi odwracając uwagę filozofów od rzeczywistości, do wiedzy i jej zdobywania. Sokrates nie był teoretykiem, lecz wirtuozem metody: nie formułował jej przypisów, lecz przykładem własnym pokazywał, jak ją stosować. 

_Poglądy logiczne:_
- **Metoda elenktyczna** (od gr. elenktikos – zbijający), czyli metoda zbijania, uważana przez Sokratesa za „największy i najskuteczniejszy sposób oczyszczenia umysłu“, polegała na doprowadzeniu do absurdu: fałszywą tezę przeciwnika Sokrates przyjmował poważnie („Ironia Sokratejska“) i pytaniami zmuszał do wyciągnięcia z tezy konsekwencji dopóty, aż doprowadziły do twierdzenia sprzecznego z twierdzeniami powszechnymi bądź z samą tezą pierwotną. Uważał się za uprawnionego do tej krytyki, gdyż inni ulegając złudzeniu, że wiedzę posiadają, **on miał świadomość swojej niewiedzy**.
- **Metoda maieutyczna** - maieutyka, czyli sztuka położnicza. Opierała się na założeniu Sokratesa, że każdy człowiek nosi w sobie wiedzę prawdziwą, ale jej sobie nie uświadamia i trzeba mu w tym dopomóc.  Sokrates robił to za pomocą pytań. On jako kierownik musiał umiejętnie stawiać pytania, dzieląc pytania złożone na najprostsze i nadając im formę rozjemczą (tak czy nie), przyciskając pytanego do muru i wymuszając odpowiedź. Odpowiedź na proste pytania etyczne musiała być trafna, gdyż nie wymagała żadnych specjalnych wiadomości a wyłącznie rozsądku. Poszukiwania rozpoczynał od stwierdzenia faktów znanych i uznanych, sprawdzonych doświadczeniem i czynem. Fakty te dotyczyły czynności człowieka: rzemieślnika, artysty, polityka, wodza. Traktował je jako przesłanki do rozumowania. Do czynności zaś moralnych, bardziej złożonych dochodził drogą analogii. Założeniem rozumowania analogicznego była stałość struktury wszelkiej czynności. Dalej analogia uczy do zakresu znanych wciągać fakty nowe, np. wskazuje, że odwaga istnieje nie tylko na wojnie, ale i w pokoju. Analogia pozwala w określeniu zakresu pojęcia, lecz nie mówi nic o jego treści. W tym miejscu Sokrates posługiwał się indukcją i z faktów ogólnych wyciągał ich cechy wspólne.

_Myśl 1._ „Od gór i drzew niczego się nie uczy, a tylko od ludzi w mieście.“ ^3a2b37

_Tagi:_ #osoba #filozofia