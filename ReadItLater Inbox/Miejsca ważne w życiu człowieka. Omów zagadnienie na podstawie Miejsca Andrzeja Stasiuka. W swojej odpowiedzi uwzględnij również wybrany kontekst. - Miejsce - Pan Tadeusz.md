[[ReadItLater]] [[Article]]

# [Miejsca ważne w życiu człowieka. Omów zagadnienie na podstawie Miejsca Andrzeja Stasiuka. W swojej odpowiedzi uwzględnij również wybrany kontekst. - Miejsce - Pan Tadeusz](https://poezja.org/wz/interpretacja/5793/Miejsca_wazne_w_zyciu_czlowieka_Omow_zagadnienie_na_podstawie_Miejsca_Andrzeja_S)

Autorem opracowania jest: **Piotr Kostrzewski**.

Pamięć to fascynujące zjawisko. Oznacza utrwalenie rzeczy przeszłych z subiektywnej perspektywy. Rozumiana dosłownie oznacza możliwość przywoływania wspomnień o czymś przez człowieka. Wiąże się tym samym z jego przeszłością, początkiem. Punkt ten ma zaś miejsce, a te urasta do rangi najważniejszego. Tak zwana kraina lat dziecięcych poprzez wyrycie w pamięci rzutuje potem na całe nasze życie. Nadaje nam zręby tożsamości, stanowi miejsce wzrastania korzeni drzewa, które potem dumnie nazwiemy sobą. Literatura, jedna z form pamięci, już dawno zauważyła niezwykłą doniosłość miejsca pochodzenia w życiu człowieka. Opisała ją słowami, te wyraziły uczucia, które warto przemyśleć. Poniżej przedstawione zostaną trzy dzieła: opowiadanie *Miejsce* Andrzeja Stasiuka, wiersz *Smutno mi, Boże* Juliusza Słowackiego i *Pan Tadeusz* Adama Mickiewicza. Wszystkie one wyrażają na nieco inny sposób ten interesujący motyw.

*Miejsce* w opowiadaniu Andrzeja Stasiuka nie jest jedynie pewien punkt na mapie. Stanowi połączenie ludzi, wyrażenia ich emocji i przestrzeni, w której to robią. Zrozumiałe może być tylko umieszczone w pewnym kontekście, który tworzy razem ze swoimi mieszkańcami. Ci ostatni są zaś częściowo określani przez to pierwsze, wzrastają w jego klimacie i tworzą go jednocześnie. Są nierozłączni na płaszczyźnie ducha, co Stasiuk obrazuje na przykładzie zachowań powracających do butwiejącej cerkwi starców. Dla nich nie ma znaczenia jej obecny stan, a wyrażana przez samo miejsce tęsknota.

To uczucie jest emanacją pragnienia uchwycenia rzeczy niematerialnej, której być może ci staruszkowie nie potrafiliby nawet nazwać. Ukształtowała ich jednak stali się jej częścią, jak też ona ucieleśniała ich ducha. Dlatego właśnie czują potrzebę powrotu, niczym pstrąg wyrusza w ostatnią podróż do miejsca narodzin. Ta cerkiew to miejsce, to ich korzenie. Tutaj rozpoczęli swoją historię i nigdy już nie wyrzucą tego z serca. Musieliby wtedy wyrwać kawałek siebie samych i ostatecznie pozbawić sensu. Tak jak cerkiew pozbawiona została kontekstu przez oderwanie od niej ludzi oraz przeniesienie do muzeum.

Juliusz Słowacki doskonale wyraził tęsknotę za ważnym w życiu miejscem w wierszu [*Smutno mi, Boże*](https://poezja.org/wz/Juliusz_Slowacki/23884/Hymn_o_zachodzie_slonca_na_morzu_Smutno_mi_Boze). Opowiada on o mękach tułacza, który nigdy już nie odnajdzie miejsca do swojej ojczyzny. Człowiek ten rozumie, że każda kraina, którą odwiedzi wraz z jej mieszkańcami, będzie mu obcą. Nie oznacza to wrogości, a dysonans między nim i nimi. Człowieka bowiem definiuje miejsce, gdzie został ukształtowany, skąd pochodzi. Każda inna kraina i zamieszkujące ją społeczeństwo będzie w pewien sposób odmienne, a przez to obce. Zapominają o tym często nowocześnie rozumiani kosmopolici, chcąc widzieć człowieka jako zdolnego do zmiany podstaw swojej tożsamości. Słowacki podkreśla, że choć niewiele czasu spędził w Polsce, to jednak zawsze już będzie ona jego częścią. Tak więc kraj ojczysty definiuje podmiot liryczny, a odłączenie od niego wzbudza smutek.

Myśl tą rozwija Adam Mickiewicz w [inwokacji](https://poezja.org/wz/Adam_Mickiewicz/27804/Inwokacja_Litwo_Ojczyzno_moja) i epilogu do *Pana Tadeusza*. Tam właśnie łączy koncepcję ojczyzny oraz miejsca narodzin w motyw krainy lat dziecięcych. Stanowi ona dla niego wyidealizowany obraz z pamięci, swoisty wyraz marzenia o złotym wieku. Kraina lat dziecięcych to połączenie uczuć i symbolicznych obrazów, które mają odzwierciedlenie w najgłębszych zakamarkach ludzkiej tożsamości. Nie dobiega tam strach, wszystko zawsze jest dobre i piękne. Dlatego właśnie tak bardzo tęsknimy za krainą lat dziecinnych.

Mickiewicz, podobnie jak Słowacki, podkreśla tragizm oderwania od niej, rzucenia naprzeciw obcego świata. Zarazem jednak sam *Pan Tadeusz* to wyraz kształtowania przez to wspomnienie ludzkiej świadomości. Mickiewicz opisał w nim przecież właśnie złoty wiek oparty o obrazy z dzieciństwa. Co więcej, chciał z nich uczynić podwalinę narodowej tożsamości. Udowadnia to, że miejsce jest również związane ze społecznością tak jak w opowiadaniu Andrzeja Stasiuka. Połączenie to nie jest jednak jednostronne, oba podmioty kształtują się wzajemnie.

Miej­sce uro­dze­nia jest bez wąt­pie­nia waż­ne w ży­ciu czło­wie­ka. Okre­śla bo­wiem nasz po­czą­tek, a przez to na­da­je pierw­sze ele­men­ty oso­bo­wo­ści. Wy­ra­ża wie­lo­po­ko­le­nio­wą tra­dy­cję, same bę­dąc rów­nież przez nią kształ­to­wa­ne. Dzię­ki temu mo­że­my na­zwać je trans­cen­den­tal­nym, prze­ni­ka­ją­cym i od­zwier­cie­dla­ją­cym cha­rak­ter hi­sto­rii na­szej wspól­no­ty. To trud­ny do wy­ra­że­nia kon­cept, naj­le­piej chy­ba uję­ty przez An­drze­ja Sta­siu­ka sło­wem "tę­sk­no­ta". Jak głę­bo­ko jest on w nas sa­mych, świad­czy fakt pod­świa­do­me­go dą­że­nia do po­wro­tu w ro­dzin­ne stro­ny i cią­głej pa­mię­ci o la­tach dzie­ciń­stwa. Miej­sce na­ro­dzin jest jed­nak waż­ne je­dy­nie jako wy­ra­że­nie głęb­sze­go kon­cep­tu, któ­ry sta­no­wi po­łą­cze­nie tra­dy­cji i lu­dzi ją two­rzą­cych. Ina­czej sta­je się tyl­ko miej­scem na ma­pie świa­ta. Tym­cza­sem po­win­no być ra­czej punk­tem wy­ry­tym na ma­pie ser­ca.