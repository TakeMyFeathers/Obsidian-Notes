---
id: 1709128016-XYOD
aliases:
  - Środki poetyckie
tags: []
---
# Środki poetyckie

## Alegoria

**Def.** motyw zawarty w dziele literackim, np. postać, zdarzenie, który oprócz znaczenia dosłownego ma sens dodatkowy, domyślny, czyli alegoryczny.

**Funkcja.** element utworów dydaktycznych; zwiększa obrazowość pojęcia

## Animizacja (ożywienie)

**Def.** odmiana metafory polegająca na nadawaniu przedmiotom martwym lub zjawiskom przyrody cech istot żywych, np. wierzba płacząca, bieda piszczy, dąsa się okręt.

***Funkcja.*** nadanie tekstowi dynamiki

## Apostrofa

**Def.** bezpośredni, często uroczysty zwrot do osoby, pojęcia, przedmiotu, np. „Litwo! Ojczyzno moja!“

**Funkcja.** nadanie utworowi podniosłego/patetycznego tonu; pośrednie wyznanie uczuć podmiotu ujawnionego w apostrofie;

## Anafora

**Def.** środek poetycki polegający na powtórzeniu tych samych wyrazów na początku następujących po sobie wersów, strof.  

## Archaizm

**Def.** element języka dawnej epoki historycznej, który wyszedł z użycia lub został zastąpiony przez inny, nowszy, np. kmieć, jeno, sierce, dziem.

**Funkcja.** oddaje język dawnej epoki

## Epitet

**Def.** figura stylistyczna polegająca na powtórzeniu tego samego słowa lub zwrotu na końcu następujących po sobie wersów, strof, zdań, grup składniowych.

**Funkcja.** oddziaływanie na wyobraźnię; tworzenie obrazu; wyrażenie stanu emocjonalnego podmiotu i jego stosunku do przedmiotu opisu; podkreśla charakterystyczne cechy; zwiększa konkretność opisu

## Metafora (przenośnia)

**Def.** główny element języka poetyckiego polegający na połączeniu słów niezgodnie z ich podstawowym znaczeniem, np. łagodne oko błękitu, toczą się krajobrazy.

**Funkcja.** działa na wyobraźnię; wpływa na uczucia, emocje; zaskakuje;

## Neologizm

**Def.** nowy wyraz (wyrażenie zwrot) nazywający nowy przedmiot, pojęcie, czynność.

**Funkcja.** zaskoczenie czytelnika; tworzenie niezwykłego obrazu;

## Oksymoron

**Def.** wyrażenie złożone z dwóch przeciwstawnych znaczeniowo składników o charakterze paradoksalnym, łączącym w jedną całość sprzeczności, stosując pozorną nielogiczność w celu podkreślenia złożoności obrazu lub pojęcia, np. \"ogień-blednie”, ,,blask-ciemnieje\".  

**Funkcja.** zaskoczenie czytelnika; zachęta do refleksji;

## Onomatopeja

**Def.** wyrazy dźwiękonaśladowcze, naśladowanie zjawisk pozajęzykowych (np. tętentu konia, szumu morza, bicia dzwonów).

**Funkcja.** wzbogacenie warstwy brzmieniowej; naśladowanie dźwięków;

## Personifikacja (uosobienie)

**Def.** rodzaj animizacji polegający na przedstawianiu przedmiotów martwych, zjawisk natury i kosmosu, zwierząt, roślin, a w szczególności pojęć abstrakcyjnych jako postaci ludzkich.

**Funkcja.** dobitne wyrażenie pewnych treści i uczuć; oddziaływanie na wyobraźnię; tworzenie obrazu; podnosi wartość danego elementu

## Porównanie

**Def.** zestawienie jednego zjawiska z drugim, podobnym. To drugie zjawisko pozwala wówczas pełniej zrozumieć pierwsze. Porównanie składa się z dwóch członów połączonych spójnikami: jak, niby, na kształt, niczym, np. ,,gryka jak śnieg biała”. 

**Funkcja.** oddziaływanie na wyobraźnię; tworzenie obrazu; zaskoczenie czytelnika; wskazanie podobieństwa z innym zjawiskiem

## Powtórzenie

**Def.** zabieg stylistyczny polegający na wielokrotnym użyciu tego samego wyrazu, zespołu wyrazów, wersów lub zwrotek celem uzyskania podkreślenia znaczenia, zwiększenia ekspresji, np. „Zieleń, zieleń, coraz więcej zieleni”. 

**Funkcja.** nadaje rytm; zwraca uwagę na powtarzane wypowiedzenie, podkreśla, że jest ono istotne w tekście;

## Przerzutnia

**Def.** przeniesienie części zdania lub jego równoważnika z poprzedniego do następnego wersu. 

**Funkcja.** urozmaica monotonny rytm wiersza sylabicznego; zaskoczenie czytelnika; oddaje rytm wypowiedzi ustnej;

## Pytanie retoryczne

**Def.** pytanie zadane przez podmiot liryczny nie w celu uzyskania odpowiedzi, lecz w celu skłonienia odbiorcy do przemyśleń na określony temat lub podkreślenia wagi problemu. 

**Funkcja.** zaostrzenie uwagi czytelnika; ożywia i urozmaica styl wypowiedzi; pozwala określić stanowisko osoby mówiącej;

## Wykrzyknienie

**Def.** krótkie zdanie wykrzyknikowe wtrącone w tok wypowiedzi, wyrażające bardzo silną emocję. Wykrzyknienie często występuje w formie apostrofy. np. „Przeklęty, kto zasmuca matkę swoją!”.

**Funkcja.** ujawnia silne emocje osoby mówiącej; ożywienie stylu;

## Zgrubienie

**Def.** wyraz wyolbrzymiający i wzmacniający znaczenie wyrazu pierwotnego 

**Funkcja.** podkreślenie emocji/ uczuć wobec opisywanego zjawiska (osoby); budowanie nastroju; skracanie wypowiedzi;

## Zdrobnienie

**Def.** wyraz pomniejszający wielkość lub znaczenie wyrazu pierwotnego

**Funkcja.** pogodny, radosny nastrój; wyraża sympatię osoby mówiącej

## Inwokacja

**Def.** rozwinięta, pełniejsza treściowo apostrofa, umieszczona na początku utworu, najczęściej epopei. Zawiera z reguły prośbę autora skierowaną do istoty nadprzyrodzonej (Bóg, muza).

## Peryfraza

**Def.** omówienie, polegające na zastąpieniu zwykłego, prostego określenia innym, szerszym, rozbudowanym, często o charakterze metaforycznym.

## Symbol

**Def.** znak, który poza znaczeniem dosłownym wyraża treści głeboko ukryte, niejasne; symbol jest wieloznaczny - można go interpretować na wiele sposobów

**Funkcje.** zwiększa wieloznaczność tekstu, buduje nastrój tajemniczości, budzi odległe skojarzenia

## Eufemizm

**Def.** łagodne zastąpienie dosadnego wulgarnego stwierdzenia np. śmierć - sen żelazny nieprzespany (u Kochanowskiego)

## Kolokwializm

**Def.** wyraz z języka potocznego

## Porównanie homeryckie

**Def.** porównanie, wktórym drugi człon stanowi rozwinięty obraz poetycki

**Funkcja.** spowalnia, zatrzymuje akcję

## Hiperbola

**Def.** przedstawienie jakiegoś zjawiska w sposób wyolbrzymiający jego wygląd, znaczenie, działanie, np. oszaleć ze szczęścia, płomienna miłość.  

## Aliteracja

**Def.** powtórzenie w celach ekspresywnych jednej lub kilku głosek na początku lub w akcentowanych pozycjach kolejnych wyrazów tworzących zdanie lub wers.
